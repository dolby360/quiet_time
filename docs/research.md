# מחקרים 📚🔬 {#research}

מחקרים מדעיים על ספרים, סרטים, משחקים והשפעתם על התפתחות ילדים.

## טבלת מחקרים {#research-table}

| השאלה שהובילה אותי למחקר | שם המחקר | איכות | מסקנות |
|---------------------------|----------|--------|---------|
| כמה זמן מסך בכלל מותר לילדים קטנים? | [Effects of Excessive Screen Time on Child Development: An Updated Review and Strategies for Management](https://pmc.ncbi.nlm.nih.gov/articles/PMC10353947/) | ⭐⭐⭐⭐ גבוהה<br>ציטוטים רבים, מחקר מטריה | זמן מסך מופרז משפיע לרעה על התפתחות קוגניטיבית, שפתית ורגשית-חברתית. כל שעת מסך נוספת מקצרת את השינה ב-15 דקות. המלצה: עד גיל 18 חודשים - אפס מסך, גילאי 2-5: מקסימום שעה ביום עם תוכן איכותי. הורים צריכים להגביל זמן מסך, להסיר מסכים מחדרי שינה, ולהוות דוגמה אישית |
| האם יש הבדל פיזי במוח של ילדים שמשתמשים במסכים אינטראקטיבים כמו טאבלטים ופלאפונים? | [Associations between digital media use and brain surface structural measures in preschool-aged children](https://www.nature.com/articles/s41598-022-20922-0) | ⭐⭐⭐⭐ גבוהה<br>מחקר MRI, פורסם ב-Scientific Reports | מחקר ייחודי שבדק באמצעות MRI את המבנה הפיזי של המוח בילדים בגילאי 3-5 ומצא קשר ישיר בין שימוש במדיה אינטרקטיבית (טאבלטים, טלפונים, משחקים) לבין שינויים במבנה המוח. ילדים עם שימוש גבוה יותר הראו התפתחות מואצת באזורי עיבוד חזותי בסיסיים, אך **תת-התפתחות באזורים מורכבים** התומכים בשפה, קריאה, זיכרון מורכב, אמפתיה והבנת הבעות פנים ורגשות. השפעות אלו דומות למה שנמצא בבני נוער, מה שמרמז שהנזק מתחיל מוקדם ומצטבר עם הזמן |
| האם צפייה בסרטונים מהירים משפיעה על ילדים באופן מיידי? | [The Immediate Impact of Different Types of Television on Young Children's Executive Function](https://pmc.ncbi.nlm.nih.gov/articles/PMC9923845/) | ⭐⭐⭐⭐ גבוהה<br>מחקר ניסויי, פורסם ב-Pediatrics | מחקר ניסויי שבדק 60 ילדים בני 4 שחולקו באקראי לשלוש קבוצות: קבוצה אחת צפתה בקריקטורה מהירה ופנטסטית (שינוי סצנה כל 11 שניות), קבוצה שנייה צפתה בתוכנית חינוכית איטית (שינוי סצנה כל 34 שניות), וקבוצה שלישית ציירה. **אחרי 9 דקות בלבד**, הילדים שצפו בתוכנית המהירה הראו ביצועים גרועים משמעותית במשימות תפקוד ניהולי: זיכרון עבודה, בקרת עצמית, פתרון בעיות ודחיית סיפוקים. ההשפעה השלילית הייתה מיידית וברורה. המחקר מצביע על כך שתוכניות מהירות ופנטסטיות מדלדלות את משאבי הקשב והשליטה העצמית של הילד |
| מה עדיף טלויזיה או טאבלט? | [Interactive vs. Passive Screen Time - סיכום מחקרים](https://katherinemartinko.substack.com/p/interactive-vs-passive-screen-time) | ⭐⭐⭐ בינונית<br>סיכום של מספר מחקרים  | **מסכים אינטראקטיביים (טאבלטים, משחקים, טלפונים) הרבה יותר מזיקים מטלוויזיה פסיבית**. מחקרים מראים ש-30 דקות בלבד של מסך אינטראקטיבי מספיקות כדי לפגוע באיכות השינה, בעוד שצריך שעתיים של טלוויזיה פסיבית כדי לגרום לאותה השפעה. מסכים אינטראקטיביים גורמים להיפר-עוררות, התמכרות, ופגיעה חמורה יותר בזיכרון ובשינה. רוב האפליקציות "חינוכיות" אינן מבוססות מחקר והילדים שלומדים עם טאבלטים בכיתה מפגרים בשנה שלמה בקריאה. **אם כבר מסך - עדיף סרט בטלוויזיה עם התחלה וסוף ברורים** |



---

*כל המחקרים המוצגים כאן נבחרו בקפידה* 🔬
