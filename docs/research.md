# מחקרים 📚🔬 {#research}

מחקרים מדעיים על ספרים, סרטים, משחקים והשפעתם על התפתחות ילדים.

## טבלת מחקרים {#research-table}

| השאלה שהובילה אותי למחקר | מסקנות | איכות | שם המחקר |
|---------------------------|----------|--------|---------|
| כמה זמן מסך בכלל מותר לילדים קטנים? | זמן מסך מופרז משפיע לרעה על התפתחות קוגניטיבית, שפתית ורגשית-חברתית. כל שעת מסך נוספת מקצרת את השינה ב-15 דקות. המלצה: עד גיל 18 חודשים - אפס מסך, גילאי 2-5: מקסימום שעה ביום עם תוכן איכותי. הורים צריכים להגביל זמן מסך, להסיר מסכים מחדרי שינה, ולהוות דוגמה אישית | ⭐⭐⭐⭐ גבוהה<br>ציטוטים רבים, מחקר מטריה | [Effects of Excessive Screen Time on Child Development: An Updated Review and Strategies for Management](https://pmc.ncbi.nlm.nih.gov/articles/PMC10353947/) |
| איך פרסום דיגיטלי משפיע על ילדים? | **ילדים פגיעים במיוחד לפרסום דיגיטלי** בגלל חוסר יכולת לזהות כוונה משכנעת ולעמוד בפניה. ילדים מתחת לגיל 7 כמעט לא יכולים להבין שמישהו מנסה לשכנע אותם, וילדים 7-11 זקוקים לעזרת הורים כדי לזהות פרסומות. פרסום דיגיטלי מודרני (אינפלואנסרים, תוכן ממומן, משחקים, איסוף נתונים) עוד יותר קשה לזיהוי. **חשיפה לפרסום קשורה להשמנת יתר, שימוש בטבק וסיגריות אלקטרוניות, אלכוהול, קנאביס ושיזוף מלאכותי**. ההמלצה: להגביל פרסום לילדים מתחת לגיל 7, לאסור פרסום ממוקד בגילאי 13-18, ללמד אוריינות דיגיטלית, ולדרוש הגנת פרטיות חזקה יותר | ⭐⭐⭐⭐⭐ גבוהה מאוד<br>הצהרת מדיניות של האקדמיה האמריקאית לרפואת ילדים | [Digital Advertising to Children - AAP Policy Statement](https://publications.aap.org/pediatrics/article/146/1/e20201681/37013/Digital-Advertising-to-Children) |
| איך העין "מתכווננת" לראייה חדה בילדות ומה הקשר לקוצר ראייה ? | שני מערכי איתות נפרדים ברשתית מזהים אם התמונה נופלת לפני או מאחורי הרשתית ומווסתים בהתאם את קצב גדילת גלגל העין. חוסר איזון ביניהם מוביל להתארכות יתר ולקוצר ראייה. החוקרים זיהו מאות גנים מעורבים ומעל 100 תרכובות פוטנציאליות לטיפול עתידי.  עומס קרוב ממושך מעלה סיכון לקוצר ראייה. | ⭐⭐⭐ בינונית<br>כתבת חדשות על מחקר ב-PLOS Biology (2018) | [Shaping the Eye for Perfect Vision – CUIMC News](https://www.cuimc.columbia.edu/news/shaping-eye-perfect-vision) |
| האם יש הבדל פיזי במוח של ילדים שמשתמשים במסכים אינטראקטיבים כמו טאבלטים ופלאפונים? | מחקר ייחודי שבדק באמצעות MRI את המבנה הפיזי של המוח בילדים בגילאי 3-5 ומצא קשר ישיר בין שימוש במדיה אינטרקטיבית (טאבלטים, טלפונים, משחקים) לבין שינויים במבנה המוח. ילדים עם שימוש גבוה יותר הראו התפתחות מואצת באזורי עיבוד חזותי בסיסיים, אך **תת-התפתחות באזורים מורכבים** התומכים בשפה, קריאה, זיכרון מורכב, אמפתיה והבנת הבעות פנים ורגשות. השפעות אלו דומות למה שנמצא בבני נוער, מה שמרמז שהנזק מתחיל מוקדם ומצטבר עם הזמן | ⭐⭐⭐⭐ גבוהה<br>מחקר MRI, פורסם ב-Scientific Reports | [Associations between digital media use and brain surface structural measures in preschool-aged children](https://www.nature.com/articles/s41598-022-20922-0) |
| האם צפייה בסרטונים מהירים משפיעה על ילדים באופן מיידי? | מחקר ניסויי שבדק 60 ילדים בני 4 שחולקו באקראי לשלוש קבוצות: קבוצה אחת צפתה בקריקטורה מהירה ופנטסטית (שינוי סצנה כל 11 שניות), קבוצה שנייה צפתה בתוכנית חינוכית איטית (שינוי סצנה כל 34 שניות), וקבוצה שלישית ציירה. **אחרי 9 דקות בלבד**, הילדים שצפו בתוכנית המהירה הראו ביצועים גרועים משמעותית במשימות תפקוד ניהולי: זיכרון עבודה, בקרת עצמית, פתרון בעיות ודחיית סיפוקים. ההשפעה השלילית הייתה מיידית וברורה. המחקר מצביע על כך שתוכניות מהירות ופנטסטיות מדלדלות את משאבי הקשב והשליטה העצמית של הילד | ⭐⭐⭐⭐ גבוהה<br>מחקר ניסויי, פורסם ב-Pediatrics | [The Immediate Impact of Different Types of Television on Young Children's Executive Function](https://pmc.ncbi.nlm.nih.gov/articles/PMC9923845/) |
| מה עדיף טלויזיה או טאבלט? | **מסכים אינטראקטיביים (טאבלטים, משחקים, טלפונים) הרבה יותר מזיקים מטלוויזיה פסיבית**. מחקרים מראים ש-30 דקות בלבד של מסך אינטראקטיבי מספיקות כדי לפגוע באיכות השינה, בעוד שצריך שעתיים של טלוויזיה פסיבית כדי לגרום לאותה השפעה. מסכים אינטראקטיביים גורמים להיפר-עוררות, התמכרות, ופגיעה חמורה יותר בזיכרון ובשינה. רוב האפליקציות "חינוכיות" אינן מבוססות מחקר והילדים שלומדים עם טאבלטים בכיתה מפגרים בשנה שלמה בקריאה. **אם כבר מסך - עדיף סרט בטלוויזיה עם התחלה וסוף ברורים** | ⭐⭐⭐ בינונית<br>סיכום של מספר מחקרים  | [Interactive vs. Passive Screen Time - סיכום מחקרים](https://katherinemartinko.substack.com/p/interactive-vs-passive-screen-time) |



---

*כל המחקרים המוצגים כאן נבחרו בקפידה* 🔬
